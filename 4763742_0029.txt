19

 

Restat alia res, quae nullo pacto cum Senecae de providentia dei sententia congruit.
Qui enim sic statuit, id quod eum persuasum habere vidimus, deum pro sapientia sua atque in
homines amore mundum regere, is debet credere, quicquid sibi mali acciderit, saluti sibi fore,
utpote a deo missum. Itaque nullo pacto vitam abrumpet, sed exspectabit, dum a statione revo-
cetur. At Seneca multis locis docet hominibus sponte vita decedere licere. Veluti de prov.
6, 7: „Ante omnia cavi ¹⁴⁴), ne quis vos teneret invitos. Patet exitus. Si pugnare non vultis, lieet
fugere. Ideo ex omnibus rebus, quas esse vobis necessarias volui, nihil feci facilius quam mori.
Adtendite modo, et videbitis, quam brevis ad libertatem et quam expedita ducat via. -— Omne tem·
pus, omnis vos locus doceat, quam facile sit renuntiare naturae et munus illi suum impingere“.
Quamquam Senecae, ne quis iniquius de eo iudicium faciat145), effeminati animi esse videtur pau-
pertatem, dolores aliasque calamitates morte voluntaria effugere. Negat enim esse moriendum nisi
graviore causa impellente: quam moriendi necessitatem sapienti ita demum adesse, si naturae
convenienter vivere prohibeatur-¹⁴⁶) „Non relinquam, inquit, senectutem, si me totum mihi reser-
vabit: totum autem ab illa parte meliore. At si coeperit concutere mentem, si partes eius con-
vellere, si mihi non vitam reliquerit, sed animam, prosiliam ex aedificio putrido ac ruenti.
Morbum morte non fugiam, dumtaxat sanabilem nec officientem animo. Non adferam mihi
manus propter dolorem: sic mori vinci est. Hunc tamen si sciero perpetuo esse patiendum,
exibo, uon propter ipsum, sed quia impedimento mihi futurus est ad omne, propter
qu od vivitur. Imbecillus est et ignavus, qui propter dolorem moritur, stultus, qui doloris
causa vivit.“¹ ⁴⁷) Hac vero aetate qui mortem ipsi sibi consciscunt, quorum numerum in dies augeri
maxime dolendum est 148), eorum haud pauci „frivolis de causis,“ ut utar Senecae verbis ¹ ⁴⁹), hoc
est, posmuam vitam libidinosam degerunt, bona consumpserunt, inanibus rebus tempus contri·
verunt, ad extremum illud et foedissimum auxilium confugiunt, nec nefas id ducentes, quod vel
maxime legibus divinis repugnat 1⁵⁰), neque secum reputantes, omnibus omnino hominibus
gratiam divinam patere, modo peccatorum vere eos paeniteat. Sed, ut ad inceptum revertar, Seneca,
cum falsam sapientis viri notionem mente conceperit, fieri non potest quin de deo quoque
salsam habeat opinionem, quem pluribus locis docet a sapiente aequari, quin etiam superari.
„Bonus, inquit¹⁵¹)‚ tempore tantum a deo differt.“ — „Est aliquid, quo sapiens antecedat
deum: ille beneficio naturae non timet, suo sapiens.“1⁵²) „Ferte fortiter. Hoc est, quo deum
antecedatis: ille extra patientiam malorum est, vos supra patientiam.“¹⁵³)

144) Deum loquentem Seneca inducit. ,
145) Parum pempicue haec scripsit H. Schiller (Gesckicme des Rom-iselam Rhiserreichs unte-r der
Reqiemnq des Nero, Berlin 1872, p. 596): „Die Stellcn sind 'dolat senen, mo ein Mann mie Seneca in leiden-
schastliche Frende ausbricht, menn er den selbstmord als das letzte Bollmerlc des mankenden Geistes verber-r-
lichtst Egregie, qua potissimum causa veterum optimus quisque v ad mortem voluntariam impulsus sit, exponit
Spiess 1. l. p. XXX sq.
146) Ep. 58, 35 sq.
147) cf. ibid. ς. 34: „Si inutile ministeriis corpus est, quidni oporteat educere animum laborantem ?“
148) .Vel ex ea re intellegi licet, quantopere vera pietas minui ac mores in praeceps labi coeperint
149) Ep. 4, 4.
150) cf. Pauli ad Rom. ep. 14, 7: Οὐδεὶς ἑαυτῷ ἀποθνήσκει.
151) De prov. 1, ὃς cf. ep. 53, 11.
152) Ep. 53, 11.
153) De prov. 6, 6.

3*

