-—13

Seneca de servis tractandis longe aliter censet atque populares eius et Graeci. In epistula enim
quadragesima septima, quae tota versatur in hac re exponenda, Lucilium amicum et magnopere
laudat, quod familiariter cum servis vivat, et graviter admonet, ut idem facere pergat. Nam
servos quoque dicit homines esse, immo amicos, quamquam humiles. — Vir sapiens igitur,
qualem Seneca mente concepit, quam plurimis prodesse studet, ita tamen, ut, num quid lucri
laturus sit, non curet ⁹⁶), ingratos quoque adiuvare pergat ⁹⁷), ac ne in malos quidem conferre
beneficia gravetur. ⁹ ⁸)

„Haec faciendo et malos pertinaci bonit-ate vincit“ 00) et ipse felix fit. 100)

Quid? Ne inimicos quidem fructu caritatis suae excludendos putat. Qua quidem in re
quantopere Senecae sententia a popularibus et Graecis, ne Stoicis quidem exceptis, differat, facile
est ad intellegendum. Cyrum quidem minorem notum est (Xen. An. I, 9, 11) a dis petiisse, ut
sibi tamdiu vivere liceret, dum et inimicos iniuriis et amicos beneficiis referendis superasset.
Plato Graecos putare affirmat, viri honesti esse amicis beneficia tribuere, inimicos ulcisci. >
Nec minus Aristoteles in virum bonum atque honestum cadere dicit, cum inimicis in gratiam
non redire, sed ‘vindictam ab iis sumere. A quorum sententia longe discedit Seneca, cum etiam
inimicos amandos esse docet.

„Non ut in beneficiis, inquit¹ 0 1), honestum est merita meritis repensare, ita iniurias iniuriis.
Illic vinci turpe est, hic vincere. Inhumanum verbum est -— ultio“. Idem alio loco ¹⁰²): „usque
ad ultimum vitae finem in actu erimus, non desinemus communi bono operam dare, adiuvare
singulos, opem ferre etiam inimicis senili manu.“ ¹⁰⁸)

Ut autem inimicis ignoscat, eo potissimum sapiens adducitur, quod ipsum se multum
peccasse non ignorat. „Nemo, inquit Seneca ¹⁰⁴), invenietur, quise possit absolvere, et
innocentem quisque se dicit respiciens testem, non conscientiam. Quanto humanius mitem
et patrium animum praestare peccantibus et illos non persequi, sed 1·evocare.“

Sed haec, quae Seneca praecipit, tanta sunt, quae sine adiutore sapiens non possit
perficere. Nam „nemo, inquit ille ¹⁰⁵),“ per se satis valet, ut emergat3 oportet manum aliquis

96) De benef. Ι, 1, 12: „Hoc et magni animi et boni proprium est, non fructum beneficiorum sequi.
sed ipsa, et post malos quoque bonum quaerere.“ Comparandum autem illud est, quod Iesus Christus dixit: Ἐὰν
γὰρ ἀγαπήσητε τοὺς ἀγαπῶντας ὑμᾶς, τίνα μισθὸν 3282,- (Ev. Matth. V, 46.)

97) De benef. IV, 26, 1: „Si deos imitaris, da et ingratis beneficium.“

98) De benef. lv, 28, 1: „Satius est autem prodesse etiam malis propter bonos quam bonis deesse propter
malos“; cf. ibid. 26, 1. — II, 1 ‚ 11: „Quam multi indigni luce sunt, et tamen dies oritur* cet.

99) De benef. Vll, 31, 1: „Nec quisquam tam duri infestique adversus diligenda animi est, ut etiam in
iniuriam bonos (h. e. eos, qui boni sunt in eos, a quibus iniuriam acceperuut) non amet, quibus hoc quoque coepit
debere, quod impune non solvit. Ad illa itaque cogitationes tuas flecte: nou est mihi relata gratia: quid faciam ‘e
quod di, qui beneficia ignoranti dare incipiunt, ingratis perseverant.“

100) Ep. 48, 2: „Nec potest quisquam beate degere, qui se tantum intuetur, qui omnia ad utilitates
suas convertit: alteri vivas oportet, si vis tibi vivere.·‘

101) De ira II, 32, 1.

102) De otio 1, 4.

103) In hac igitur re Seneca non secutus est Stoicorum doctrinam, qui sic statuerunt, nefarium esse
facinora ignoscere3 in homine constanti et sapiente ignoscendi non esse locum3 iustitiam per se esse expetendam, quae
scelerum et improbationem et punitionem requireret3 v. Meier l. l. p. 91.

104) De ira 1, 14, 3.

105) Ep. 52, 2.

