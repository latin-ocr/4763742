16

 

externis l²⁵³), deinde, ne quis virtutis specie fallatur, admonet, ¹²³⁴¹) nihil opinionis,
omnia conscientiae causa facienda docet.¹²⁵)

At inveniuntur apud Senecam etiam ea, quae eum egregiis eius de deo sententiis, quas in
medium protuli, aut videantur non consentire aut non consentiant. Ac primum quidem
possit aliquis in eo offendere, quodssille saepenumero non dei, sed deorum mentionem facit et
quod, quem deum solet dicere, eundem aliis loeis significat vocabulis Iovis, naturae, fati,
fortunae. Cuius rei cum multa possim afferre exempla, pauca commemorare satis habeo haee:
Ep. 73, 14 sqq. „ Iuppiter omnia habet —- —. Non sunt di fastidiosi — —- —. Miraris hominem ad
deos ire? Deus ad homines venit“; ib. 107, 16. „Par-atos nos inveniat f atum. Hic est magnus
animus, qui se deo tradidit: at contra ille pusillus et degener, qui obluctatur et de ordine mundi
male existimat et emendare mavult deos quam se“ ¹ ²⁶), de benef. VI, 23, 5: „cogitavit nos ante
natura, quam feeit“; cf. de prov. 5, 8. Hos et similes locos ne male intellegamus, consideremus ea,
quae aliis locis dicit Seneca. Postquam enim quendam haec sibi obicientem fecit: „ Natura haec
mihi praestat“ ¹²⁷), sie pergit dicere: „Non intellegis te, cum hoc dieis, mutare nomen deo?“
Quid enim aliud est natura quam deus et divina ratio toti mundo partibusque eius inserta?
Quotiens voles, tibi licet aliter hunc auctorem rerum nostrarum conpellare: et
Iovem illum optimum ac maximum rite dices et tonantem et statorem. —- Hunc eundem et fat-um si
dixeris, non mentieris — Quaecunque voleS, illi nomina proprie aptabis vim aliquam
effectumque caelestium rerum continentia: tot appellationes esse possunt, quot

 

123) Ep. 7-1, 16 sqq. „Non est summa felicitatis nostrae in carne ponenda: bona illa sunt vera, quae
ratio dat, solida ac sempiterna, quae cadere non possunt, ne decrescere quidem aut minui: cetera opinione
bona sunt et nomen quidem habent commune cum veris, proprietas in illis boni non est. Itaque commoda vocentur,
et, ut nostra lingua loquar, producta. Ceterum sciamus mancipia nostra esse, non partes, et sint apud nos,
sed ita, ut meminerimus extra nos esse. Etiamsi apud nos sint, inter subiecta numerentur et humilia,
propter quae nenio se adtollere debeat. Quid enim stultius quam aliquem eo sibi placere, quod ipse non
fecit? Omnia ista nobis accedant, non haereant, ut, si abducantur, sine ulla nostri laceratione discedant.
Utamur illis,‘ non gloriemur, et utamur parce tanquam depositis apud nos et abituris“; cf. Ev.
Luc. 12, 16—21. Ep. ad Hebr. 10, 34. - Pauli ep. ad Coloss. 3, 2: Τὰ ἅνω φρονεῖτε, μὴ τὰ ἐπὶ τῆς γῆς.

124) Ep. 120, 8sq. „Mala interdum speciem honesti obtulere et optimum ex contrario nituit. Sunt enim,
ut scis, virtutibus vitia confinia et perditis quoque ac turpibus recti similitudo est: sic mentitur prodigus liberalem,
cum plurimum intersit, utrum quis dare sciat an servare nesciat. Multi, inquam. sunt, qui non donant, sed proiciunt.
Non voco ego liberalem pecuniae suae iratum. Imitatur neglegentia facilitatem, temeritas fortitudinem. Haec nos
similitudo cogit adtendere et distinguere specie quidem vicina, re autem plurimum inter se dissi·
dentia“. Christianam vero doctrinam qui sequuntur, prorsus novum animum sibi induere iubentur: cf. Pauli ep. 11
ad Cor. 5. 17: Ὥστε εἴ τις ἐν Χριστῷ, καινὴ κτίσις· τὰ ἀρχαῖα παρῆλθεν, ἰδού, γέγονε καινὰ τὰ πάντας cf. Ev.
Matth. 9, 16.

125) De vita beata 20, 4. - Addam hic, quod supra praetermisi. Obsequium in parentes quantopere
Seneca liberis inculcet, ex his verbis apparet (de benef. 111, 88, 2): „Nulla vi verborum, nulla ingenii facultate
exprimi potest, quantum opus sit, quam laudabile quamque nunquam a memoria hominum exiturum, posse hoc
dicere: Parentibus meis parui, cessi. Imperio eorum, sive aequum sive iniquum ac durum fuit, obse-
quentem submissumque me praebui. Ad hoc unum contumax fui, ne beneflciis vincerer.“

126) cf. de prov. IV, 6: „... ista¹‚ quae di immortales velut stimulos admovent animis“; ibid. 7: „Hos
itaque deus, quos probat ...“; ibid. 11: „Hanc itaque rationem di sequuntur in bonis viris“; ibid. 12: „Quid
mirum, si dure generosos spiritus deus temptat?·‘ Alios locos affert Holzherr in diss. Ι. p. 99. adn. 2.

12⁷) De benef. lv, 7, 1.

