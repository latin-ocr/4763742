ff 18

„Ista nobis opponi solent, ut probetur, nil voluntati nostrae relictum et omne ius fato
traditum. Cum de ista re agetur, dicam, quemadmodum manente fato aliquid sit in hominis
arbitrio.“ Cum vero eum, quem se scripturum promisit libellum, aut ipse non ediderit aut tem-
porum iniuria deleverit, acquiescere sane cogimur in iis, quae alio loco¹ ³ ⁷) dicit: „Quicquid est ex his,
Lucili, vel, si omnia haec sunt, philosophandum est. Sive nos inexorabili lege fata constringunt
sive arbiter deus cuncta disponit sive casus res humanas sine ordine impellit et iactat, philo·
sophia nos tueri debet. Haec adhortabitur‚ ut deo libenter pareamus, fortunae contumaciter.
Haec docebit, ut deum sequaris, feras casum.“ ¹³⁸) Quae verba dubitari non potest quin in
hanc sententiam sint scripta: Sive fatum regnat, sive omnia a deo pendent, nos tamen liberi
sumus, sapientiae et virtuti libere possumus studere, ut beatum et tranquillum paremus animum.
(Meier l. l. p. 134.)

Sed, ut iterum ad fatum recurramus, si „dei sententia mutari non potest“ (nat. qu.
11. 36), quid tandem proficiunt vota ab hominibus suscepta? Videamus, quid hac de re Se—
neca sentiat. „Permitte mihi, inquit ¹ ³⁹), illam rigidam (int. Stoicorum) sectam tueri eorum,
qui excipiunt ista et nihil esse aliud quam aegrae mentis solatia existimant. Fata in-
revocabiliter ius suum peragunt nec ulla commoventur prece. Non misericordia flecti,
non gratia sciunt-⁴⁴ His conferenda sunt, quae paulo infra leguntur ¹⁴⁰): „Hanc (i. e. necessi-
tatem) si sacrificiis aut capite niveae agnae exorari iudicas, divina non nosti“ Rursus Seneca
alio loco ¹⁴¹): „Nos quoque existimamus vota proficere salva vi ac potestate fatorum.“
Eandem sententiam uberius his verbis persequitur: „Hoc (i. e. „deum nihil agere“) qui dicit, non
exaudit precantium voces et undique sublatis in coelum manibus vota facientium, privata ac
publica. Quod profecto non fieret, nec in hunc furorem omnes mortales consensissent adloquendi
surda numina et inefficaces deos, nisi nossemus illorum beneficia nunc oblata ultro, nunc orantibus
data, magna, tempestiva, ingentes minas interventu suo solventia.“ ¹ ⁴⁴²) Utra igitur sententia Senecae
praeferenda videatur, eorum, qui preces ad deum factas efficaces esse affirmant, an eorum, qui
negant, in medio relinquitur.

Nec minus incerti sumus, cum quaerimuS, quid de providentia divina ille cogitet.
Quamquam enim, id quod antea demonstravi, cum de universa dei natura dissererem, mundum
providentia regi neque quemquam dei beneficiorum expertem esse dicit, tamen alio loco¹⁴⁸) non
dubitat profiteri, deos interdum, non semper singulorum hominum salutem curare.

 

137) Ep. 16, 5. Loquitur sane eo ipso loco ita, quasi fatum a deo non pendeat.

138) Dubitare Senecam aliis quoque locis videmus, veluti nat. quaest. 1. prolog. 3: „. ..cum disco, quae
universi materia sit, quis auctor aut custos, quid sit deus, totus in se intendat an ad nos aliquando respiciat, faciat
cotidie aliquid an semel fecerit, pars mundi sit an mundus, liceat illi hodieque decernere et ex lege

gastorum aliquid derogare an maiestatis diminutio sit et confessio erroris mutanda fecisse....‘⁴·
. Ep. 110, 2.

139) Nat. quaest. ΙΙ, 35, 1 sq.
140) Ibid. 11, 36.

141) Ibid. 37, 2. ¹

142) De benef. IV, 4, 2.

143) Ep. 95, 5οὲ „...interdum curiosi singulorum.“ Cf. Ep. 110. 2: „Postea videbimus, an tantum dis

guest, ut plastorum negotia procurent: interim illud scito, sive adsignati sumus sive neglecti et fortunae
ati....“ . de prov. 3, 1.

