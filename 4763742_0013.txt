3

 

- manum afferre coustituit. Sed ut morte appropinquante tandem aliquando seria cogitare vitamque
peractam secum reputare inciperet, tantum afuit, ut ne tum quidem animi pravitatem exueret,
sed, dum venas sibi incidi iubet, amicos carmina levia recitantes audiret. ⁶) '

Quamquam si quis aequales eorum, quos commemoravi, virorum omnes vel Lucretios vei
Plinios vel Petronios fuisse putet, nae ille in summo errore versetur: nam fuerunt etiamtum, qui
maiorum auctoritate haud mediocriter permoti eas, quas ab his acceperant, de dis immortalibus
opiniones fortiter defenderent. Maior autem pars eruditorumeas tanquam aniles fabellas prorsus
spernebat, neque tamen, ipsi quid sentirent, aperte dicere audebant, deorum patriorum cultum idcirco
servandum esse rati, ut vulgus formidine quadam regeretur. Sic enim statuebant, omnem de dis
immortalibus opinionem fictam esse ab hominibus sapientibus rei publicae eausa, ut, quos ratio
non posset, eos ad officium duceret religio. Itaque dis cultus, honores, 'preces adhibere pergebant,
sed in specie fictae simulationis quae inesse potuit pietas, quae morum sanctitas?> Fuerint sane
inter eos, qui aliquam dei opinionem retinerent, sed eius dei, qui humanas res non curaret.
Talis videlicet opinio ad animos emendandos nullam profecto vim habere potuit.

Quodsi nobiscum reputaverimus, generi humano innatum esse desiderium habendi, quo
tanquam firmamento animi niti possit, non mirabimur, eorum, qui esse deos populares credere
desierunt, optimum quemque, ut animi tranquillitatem pararet, ad philosophos confugisse, a quibus
verum repertum esse sibi persuasisset. Erant etiam, qui a peregrinis dis salutem petendam
censerent, quorum deorum cultus, quamquam, ne fieret, legibus cautum erat, tamen Romae primo
p. Chr. n. saeculo valde increbuit. Alii denique sacra Iudaeorum studiose observabant, quorum
Tiberio imperitante ad octo milia Romae fuisse septemque synagogas habuisse traditum est.

Indocti autem, cum et eas, quas a maioribus de dis acceperant, opiniones animis prorsus
exuissent neque ea ingenii vi essent, ut philosophorum placita mente comprehendere possent, quid
mirum quod omnis religionis facti sunt expertes, idque eo magis, quod, cum spectaculis inter-
essent, saepissime ea de dis narrari audiebant, quae ad auctoritatem eorum in hominum animis
minuendam vel maxime pertinerent ⁷)‘? Atque quos dixi Romanos ad philosophos confugisse, eorum
quo quis erat graviore ingenio, eo magis ferebatur ad doctrinam Stoicorum, sectae illius f or-
tissimae ac sanctissimae.⁸) Stoicorum autem fere princeps fuit inter Romanos L. Annaeus
Seneca ⁹). Is quam sententiam de dis habuerit quo magis perspici possit, ea, quae multis locis
per libros eius dispersa sunt, in unum quasi corpus redigere mihi propositum est.

 

6) Tacit. l. l. c. 19.

7) Friedh'inder l. l. p. 424 sq. Uhlhorn l. 1. p. 33 sqq.

8) Sen. ep. 83, 9.

9) Is cum apud Sotionem philosophum puer sedisset (Ep. 49, 2) ab eoque tanto Pythagorae amore
incensus esset, ut animalibus abstinere inciperet et anno demum peracto patre rogante ad pristinam con·
suetudinem rediret (Ep. 108, 17. 22), postea Attalum Stoicum dc philosophia praecipientem audivit idque tam
studiose, ut „scholam eius obsideret et primus veniret et novissimus exiret, ambulantem quoqne illurn ad aliquas
disputationes evocaret.“ (ib. 3.) Cuius quidem philosophi praecepta quantum ad vitam moresque Senecae ali-
quamdiu certe valuerint, ex his eius verbis apparet: „Ego certe cum Attalum audirem in vitia, in errores, in mala
vitae perorantem, saepe misertus sum generis humani et illum sublimem altioremque humano fastigio
credidi. Ipse regem se esse dicebat: sed plus quam regnare mihi videbatur, cui liceret censuram agere regnantium.
Cum vero commendare paupertatem coeperat et ostendere, quam, quidquid usum excederet,
pondus esset supervacuum et grave ferenti, saepe exire e schola pauperi libuit. Cum coeperat

1¹1·

