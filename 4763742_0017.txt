7

 

Quam tamen felicitatem ne quis talem esse putet, qualis visa est Epicuro, qui deum nihil
cuiquam tribuentem, nihil gratificantem, omnino nihil curantem, nihil agentem finxit36),
obstat, quod, ut ait Seneca, deus, qua animi bonitate adductus est, ut mundum faceret ³⁷),
eadem adducitur, ne generi humano unquam prospicere desinat. Hoc enim interest
inter deum Epicuri et Senecae, quod ille nulla gratia, nulla hominum caritate tenetur ⁸⁸), hic
hominum est amantissimus. Itaque dei opera in eo est posita, ut perpetuo homines beneficio
aff iciat..

Quam quidem Dei sive beneficentiam sive comitatem sive benignitatem cum·
Seneca saepissime et egregiis verbis praedicet ³⁹), ego quoque pluribus persequendam duco, ita
quidem, ut simul earum artium, quae huic virtuti quasi administrae comitesque adiunctae sunt,
rationem habeam. ’

Ac „naturam quidem deo mitem et placidam“ esse Seneca dicit de ira ΙΙ, 27, 1. ⁴⁰)
Itaque „plurima beneficia ac maxima in homines deus confert ⁴¹), sine intermissione diebus ac
noctibus42), sine spe recipiendi“ 4³); idem, „quidquid iis bono futurum erat, in proximo
posuit3 non exspectavit inquisitionem hominum et ultro dedit 44), nec solum necessi-
tatibus eorum providit, sed usque in delicias eos amat.“ 4⁵)

Ac tanta dei est benignitas, ut „alios indulgentius tractet- propter parentes avosque,

alios propter futuram nepotum pronepotumque ac longe sequentium posterorum indo-
lem.“⁴⁶)

36) Sunt verba Cottae apud Ciceronem (de natura deorum Ι . 44, 123); cf. adn. 14.

37) Ep. 65, 10.

38) Cic. de nat. deor. Ι, 44, 124.

39) Similia apud Epictetum inveniuntur. Is enim postquam eos vituperavit, qui, ut Phidiae quoddam
opus spectarent, Olympiam iter facerent, artificiosissimi autem operis, quod cotidie admirari iis liceret, essent
neglege ntissimi, addit, homines, si recta in iis mens esset, nihil aliud nisi deum praedicaturos et beneficia
ab eo tributa consideraturos, ut, quidquid agerent, hymnum cantarent. Cum vero vulgus caecum sit, se ipsum dei
laudes celebraturum ab eaque re usque ad ultimum spiritum non destiturum esse. Idem a sapiente postulat, quem
hortatur, ut, dum a vitae statione decedere iubeatur, deum veneretur pro iis, quae et viderit et
audiverit, gratias agens. (Grosch l. 1. p. 24.) Ab Epicteto igitur, qui Christiana doctrina non fuit imbutus, ii
superantur, qui. etsi Christiani dicuntur, tamen pro innumeris, quae cotidie accipiunt, beneficiis deo gratias agere
praetermittunt.

40) Ibidem haec leguntur: „Nec volunt obesse nec possunt.“ — Ep. 95, 49: „Quae causa est dis bene
faciendi? nauira“ — Iidem „aequali tenore bona sua per gentes populosque distribuunt unam potentiam sortiti
prodesse“ (de benef. VII, 31, 4).

41) De benef. IV. 9, 1.

42) Ibid. IV, 3, 2. — cf. 25, 2: „Vide, quanta cotidie moliantur, quanta distribuant, quantis terras
fructibus impleant, quam opportunis et in omnes oras ferentibus ventis maria permoveant, quantis imbribus repente
deiectis solum molliant venasque fontium arentes redintegrent et infuso per occulta nutrimento novent“.

43) Ibid. IV, 9, 1, cf. 25, 2: „Omnia ista sine mercede, sine ullo ad ipsos perveniente commodo faciunt-‘⁶

44) Ep. 110, 10. de benef. VI, 23, 5. - Ibid. VII, 31, 2: „Beneficia ignoranti dare incipiunt, ingratis per·
severant.“ Cum his Senecae verbis aliqua ex parte illud Iesaiae prophetae (65, 24) comparari potest: „Kal
ἔσται, πρὶν ἢ κεκράξαι αὐτούς, ἐγώ ὑπακούσομαι αὐτῶν.“

45) Cf. de benef. lv, 5, 1. ⁴

46) De benef. IV, 32, 1. „Nota enim illi est“, inquit, „operis sui series omniumque illi rerum suas per
manus iturarum scientia in aperto semper est, nobis ex abdito subit, et quae repentina putamus, ini provisa veniunt
ac familiaria. Sint hi reges, quia maiores eorum fuerunt, quia pro summo imperio habuerunt iustitiam, abstinen-
tiam, quia non rem publicam sibi, sed se rei publicae dicaverunt. Regnent hi, quia vir bonus quidam ante proavus

