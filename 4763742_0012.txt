 

2

opinione in animis Romanorum, ex quo assidue philosophiae Graecae operam dare coeperant, vel
minuta vel prorsus exstincta²) et de 'moribus eorum depravatis accipiantur. Cum enim apud
Graecos alia philosophorum disciplina excepisset aliam nec tamen ulla id quod verum est reperire
potuisset, fieri non potuit, quin multi de vero inveniendo prorsus desperantes eas, quas a maio-
ribus acceperant, de dis opiniones prorsus abicerent.

Atque etiam inter Romanos fuerunt, qui popularem religionem quam maxime impugnarent.
Veluti Ρ. Lucretius Carus carmine odii in usitatas perceptasque cognitiones deorum plenissimo⁸)
Epicurum summis laudibus extulit. Cum enim „humana vita foede iaceret oppressa gravi sub reli-
gione“, quo vocabulo poeta ille usitatum deorum cultum significat, eum istam religionem obterere
ausum et natura perscrutanda de genere humano immortaliter esse meritum praedicavit.
(1. v. 62—79.) Sed ne quid his laudibus invidiae aut criminis subiret, Lucretius baec putavit
adicienda (ib. V. 80 sqq.):

Illud in his rebus vereor, ne forte rearis

Impia te rationis inire elementa viamque

Indugredi sceleris, quod contra saepius illa

Religio peperit scelerosa atque impia facta.

Eius rei exemplum postquam Iphigeniam Dianae ab Agamemnone mactatam attulit, sic
exclamat (v, 101):

Tantum religio potuit suadere malorum.

Possit aliquis eos, quos attuli, versus ita interpretari, ut Lucretium solam supersti-
tionem evellere ex hominum animis voluisse dicat. Sed quod idem poeta deorum mente atque
ratione omnem mundum administrari et regi atque ab eisdem hominum vitae consuli et provideri
negavit: nonne multi iure videntur inde collegisse, eum nullam deorum opinionem fecisse
reliq u am ‘2

Non eodem animi ardore atque Lucretius, sed audacia maiore fuit C. Plinius Secundus,
historiae naturalis scriptor. Is enim cum diu multumque litteris operam dedisset, hunc tulit stu—
diorum fructum, ut nullos deos esse sibi persuaderet. Solum, inquit, certum est, nihil esse
certi nec quicquam miserius homine (nat. hist. 2, 25).

Eiusmodi vero doctrinam quantam vim habuisse censebimus ad hominum animos depra-
vandos, si quidem is, qui deos non credit, nihil habet, quo a peccando deterreatur? Luculento
hoe probavit exemplo C. Petronius, is qui apud Neronem, a quo propter eruditum luxum et
scientiam voluptatum elegantiarum arbiter assumptus erat, aliquamdiu gratia floruit. ⁴) Qui cum
vitam fere solis libidinibus deditam degisset ⁵), Pisoniana coniuratione, cuius ipse affinis erat,
patefacta postquam se quoque capitis damnatum iri intellexit, ut poenam anteverteret, ipse sibi

2) Huc pertinent, quae apud Livium leguntur: ul, 20, 5: Sed nondum haec, quae nunc tenet sae·
culum, neglegentia deum venerat; X, 40, ιο. Iuvenis ante doctrinam deos spernentem natus.—-Evenerat
igitur, quod eventurum esse his verbis Cato vaticinatus erat: „Hoc puta vatem dixisse: Quandocunque ista gens suas
litteras dabit, omnia corrumpet-‚⁴⁴ Ι

3) His verbis apud Ciceronem (de nat. deor. 1, 14, 36) C. Velleius Epicureus utitur, quo loco eorum, qui
ante Epicurum fuerunt, philosophorum censuram agit.

4) Tacit. ab exc. d. Aug. XVI, 18.
5⁶) Tacit. ib.: „llli dies per somnum, uox officiis et oblectamentis vitae transigebatur-⁴¹.

